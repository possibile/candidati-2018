<h3>Scuola e ricerca: la prima cosa.</h3>
<p>Dignità e valore agli insegnanti, stabilizzando i precari, adeguando gli stipendi agli standard europei. Un piano per l’edilizia. Un sistema universitario e della ricerca pubblica all’avanguardia e diffuso lungo tutta la penisola. E’ irrinunciabile un investimento sulla progressiva gratuità dell’accesso, sul diritto allo studio.</p>
<h3>Il nostro grande piano verde.</h3>
<p>Conversione ecologica dell’economia. Aprire la strada alle potenzialità della nostra imprenditoria migliore e che garantisca un forte saldo attivo sul piano occupazionale. Investimenti in energia pulita e rinnovabile, scartando la logica delle grandi opere per dedicarci alla riqualificazione e messa in sicurezza del territorio. </p>
<h3>Il lavoro. Quello buono.</h3>
<p>Dobbiamo cancellare il Jobs Act e la giungla di forme contrattuali precarie che alimentano il peggiore sfruttamento, introducendo come forma normale di assunzione il contratto a tempo indeterminato con la tutela reale dell'articolo 18. I contratti a termine e in somministrazione vanno disincentivati attraverso un costo maggiore e resi possibili solo in presenza della causale che giustifichi la necessità di un’assunzione a scadenza.</p>
<h3>Il welfare per tutte e per tutti</h3>
<p>Le misure di sostegno al reddito devono diventare strumenti reali e concreti di contrasto alla povertà, che garantiscano libertà e autonomia pur in assenza o in caso di discontinuità di lavoro. Una rete capillare di servizi gratuiti per l’infanzia (a partire dagli asili nido). Un piano sociosanitario incentrato sulla domiciliarietà e a favore delle persone con disabilità. Le politiche per la casa devono premiare gli affitti a beneficio dei giovani.</p>
